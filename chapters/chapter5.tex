%\begin{savequote}[75mm]
%\qauthor{Edward Mallory, The Difference Engine by William Gibson and Bruce
%   Sterling}
%\end{savequote}

\chapter{Podsumowanie}

Głównym celem niniejszej pracy była weryfikacja czy w globalnym dysku
gazowo-pyłowym, w którym oba składniki są traktowana jako płyn, może wzbudzić
się niestabilność strumieniowa. Ponadto, celem pracy było sprawdzenie czy
niestabilność strumieniowa w globalnym dysku gazowo-pyłowym, po uwzględnieniu
samograwitacji materii, może prowadzić do wytworzenia się grawitacyjnie
związanych obiektów. Zebrany w niniejszej pracy materiał pochodzący z
doświadczeń numerycznych pozwala stwierdzić, że:
\begin{itemize}
   \item zarówno w dwu- jak i trójwymiarowym modelu quasi-globalnego dysku
      gazowo-pyłowego, w którym oba wzajemnie ze sobą oddziałujące poprzez siłę
      tarcia składniki są traktowane w przybliżeniu płynowym, wzbudza się
      niestabilność strumieniowa;
   \item algorytmy numeryczne zaimplementowane w kodzie \textsc{Piernik}
      pozwalają na odtworzenie z wystarczającą dokładnością liniowej fazy
      wzrostu niestabilności strumieniowej;
   \item niestabilność strumieniowa prowadzi do wytworzenia się w gazowo-pyłowym
      dysku obszarów, w których gęstość pyłu jest ponad stukrotnie wyższa niż
      maksymalna początkowa gęstość pyłu;
   \item jeżeli uwzględnić samograwitację ośrodka, to niestabilność strumieniowa
      prowadzi do wytworzenia się populacji związanych grawitacyjnie, pyłowych
      obiektów o rozkładzie danym funkcją potęgową o wykładniku $-5/4$;
   \item masa pyłu zgromadzona w pojedynczych grawitacyjnie związanych obiektach
      odpowiada ciałom o rozmiarach rzędu kilkudziesięciu do kilkuset
      kilometrów;
   \item całkowita masa pyłu zgromadzona w grawitacyjnie związanych obiektach
      jest wystarczająca do wytworzenia pojedynczego jądra gazowego
      olbrzyma, bądź dwóch lub trzech planet skalistych.
\end{itemize}
Zebrane w niniejsze pracy wyniki stanowią ważny przyczynek do wyjaśnienia
kontrowersji naukowej jaką jest tzw. \emph{metrowa bariera} w modelu akrecji na
jądra. Pomimo pewnych idealizacji i uproszczeń obecnych w użytym modelu, praca
stanowi niewątpliwy krok na przód i pogłębia Naszą wiedzę o procesach
prowadzących do formowania się planet.

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
% vim: tw=80 ts=3: 

\begin{savequote}[75mm]
   If I model a phenomenon accurately, does that mean I understand it? Or might
   it be simple coincidence, or an artifact of the technique? Of course, as an
   ardent simulationist, I myself put much faith in Engine-modeling.
\qauthor{Edward Mallory, The Difference Engine by William Gibson and Bruce
   Sterling}
\end{savequote}

\chapter{Dyskusja i plany na przyszłość}
W ramach tej pracy przeprowadzono serię dwu- i trójwymiarowych symulacji
wzajemnie oddziałujących płynów: gazu i pyłu, w dysku keplerowskim. Przy czym
zaniedbano pionową składową grawitacji od masy punktowej umieszczonej w centrum
układu współrzędnych. Dla ziaren pyłu o rozmiarach od 10 do 50$\cm$
zaobserwowano gwałtowny wzrost zaburzeń w gęstości i prędkości pyłu na
charakterystycznych długościach fali zgodnych z przewidywaniami lokalnej,
liniowej analizy stabilności takiego układu. Wcześniejsze badania innych
autorów~\cite{YG05, JY07, TB09, BS10a, BS10b} opierały się w pełni na lokalnym
przybliżeniu kostki ścinanej, co prowadziło do szeregu uproszczeń m.in.
traktowania globalnego, radialnego ciśnienia gazu jako stałego i niezmiennego
współczynnika~\cite{N86}, stosowania bezwymiarowego czasu zatrzymania przy
obliczaniu wzajemnego oddziaływania obu płynów~\cite{YG05}. Bardzo ważnym
osiągnięciem poniższej pracy jest rozszerzenie modelu stosowanego przez innych
autorów poprzez uwzględnienie pełnej dynamiki okołogwiazdowego dysku w kierunku
radialnym i wykazanie, że w takim przypadku można wzbudzić niestabilność
strumieniową. Ponadto do opisu oddziaływania wiążącego oba płyny użyto
właściwego dla ich charakterystyk prawa tarcia aerodynamicznego~\mref{eq:tauf}
zamiast przybliżonego rachunku opartego na stałym, bezwymiarowym czasie
zatrzymania. Przyjęty model, choć stanowi wyraźny postęp względem innych prac, jest
ciągle mało realistycznym przybliżeniem pełnego dysku protoplanetarnego. Do jego
największych wad można zaliczyć brak stratyfikacji oraz nieuwzględnienie wpływu
globalnej turbulencji wywołanej niestabilnością magneto-rotacyjną~\cite{DKJ14}. 
%
\par Pierwszy etap niniejszej pracy opierał się na wykonaniu testów
zbieżnościowych dla różnych parametrów fizycznych dysku protoplanetarnego co
pozwoliło na określenie minimalnej liczby komórek obliczeniowych $(n\approx32)$
dla kodu \textsc{PIERNIK}, umożliwiającej na dokładne odwzorowanie liniowej fazy
wzrostu.  Otrzymane, we wszystkich przeprowadzonych eksperymentach numerycznych,
liczby falowe najszybciej rosnących modów niestabilności, a także ich pozycja na
mapie stabilności ($s(k_x, k_z)$), są zgodne z przewidywaniami liniowej analizy
niestabilności strumieniowej i potwierdzają właściwy wybór użytych metod
numerycznych. Kolejnym krokiem było wykonanie symulacji trójwymiarowych bez
samograwitacji i porównanie ich wyniku z wcześniejszymi symulacjami
dwuwymiarowymi. Uzyskane wyniki pokazują iż trójwymiarowe symulacje odtwarzają w
pełni przebieg ewolucji niestabilności strumieniowej, zgodnie z przewidywaniami
liniowej analizy stabilności przeprowadzonej dla układu zredukowanego do dwóch
wymiarów. Finalnym etapem pracy było przeprowadzenie w pełni trójwymiarowej
symulacji dwuskładnikowego dysku protoplanetarnego z uwzględnieniem wpływu
samograwitacji. Należy podkreślić, że pomimo założenia dużo większej niż
kanoniczna wartości stosunku gęstości gazu do gęstości pyłu, symulowany dysk
jest początkowo stabilny zgodnie z kryterium Toomre'a~\mref{eq:toomre}.
Parameter $Q$ jest stały dla całej domeny obliczeniowej i wynosi około $40$
(rów.~\ref{eq:Qemp}). Wzbudzenie się niestabilności strumieniowej prowadzi do
uformowania lokalnych zagęszczeń pyłu, których gęstość jest nawet stukrotnie
większa niż gęstość początkowa pyłu. Ilość zgromadzonej lokalnie masy pyłu
przekracza granicę stabilności grawitacyjnej i w rezultacie w układzie formuje
się znaczna liczby związanych grawitacyjnie obiektów, które należy interpretować
jako zalążki planetezymali. Pomimo tego, że zgromadzona w tych obiektach materia
pyłowa reprezentuje $50\cm$ ziarna pyłu, to ich całkowita masa jest
wystarczająca aby po ,,sprasowaniu'' na skutek grawitacji utworzyć ciała o
rozmiarach rzędu setek kilometrów. Dzięki temu połączone działanie
niestabilności strumieniowej i niestabilności grawitacyjnej jest w stanie obejść
\emph{metrowej bariery wzrostu} o którym była mowa w
rozdziale~\ref{sec:paradigm}.
%
\par Wyciągając wnioski odnośnie skuteczności opisywanego modelu w przełamaniu
\emph{metrowej bariery wzrostu} należy pamiętać o pewnych uproszczeniach i
przyjętych założeniach. Głównym niedostatkiem modelu jest przeszacowany
początkowy stosunek gęstości pyłu do gęstości gazu. Dla przypomnienia jest on
ponad stukrotnie wyższy niż wartość kanoniczna~\cite{FS03}. Jak pokazują
przedstawione w rozdziale~\ref{sec:sim_2d} wyniki symulacji dwuwymiarowych,
niższy stosunek gęstości pyłu do gęstości gazu wydłuża tempo wzrostu
niestabilności strumieniowej i jest dużo trudniejszy do śledzenia przy użyciu
zastosowanych w tej pracy metod numerycznych opisanych w
rozdziale~\ref{sec:metodyka}. Jednakże całkowita masa pyłu zawarta w domenie
obliczeniowej wynosi około $35\Mearth$ i co do rzędu wielkości odpowiada masie
skalistych planet i jąder planet gazowych Układu Słonecznego. Biorąc pod uwagę,
że użyty w symulacjach radialny profil gęstości MMSN jest tylko \emph{dolnym
ograniczeniem} rzeczywistego rozkładu gęstości materii w dysku protoplanetarnym,
to przedstawiony w niniejszej pracy model ciągle pozostaje w dużej zgodności z
przewidywaniami odnośnie Układu Słonecznego~\cite{D07}.

\par Teoria akrecji na jądra silnie zależy od procesu odpowiedzialnego za
formowanie się planetezymali~\cite{HBP13}. Początkowa funkcja masy planetezymali
nie jest dobrze określona. Przyjmuje się, że ma postać funkcji potęgowej, bądź
złożenia dwóch funkcji potęgowych~\cite{R03}. Wyniki przedstawione w
rozdziale~\ref{sec:sim_3d} pozwalają określić rozkład masy zgromadzonej w
grawitacyjnie związanych obiektach, które można traktować jako
\emph{protoplanetezymale}, co stanowi niezwykle cenną przesłankę odnośnie
początkowego rozkładu masy samych planetezymali. Zakładając, że rozkład masy
jest dany funkcją:
%
\begin{equation}
   f(m) \propto m^{-a},
\end{equation}
%
w rozdziale~\ref{sec:sim_3d} dopasowano do otrzymanego rozkładu masy funkcję o
wykładniku $a = 1.25$. Wykładnik ten mieści się w przewidywaniach innych
autorów~\cite{R03}, którzy szacują jego wartość między $1$ a $3$. Ponadto prawy
skraj funkcji masy (Rysunek~\ref{fig:massfun} można opisać funkcją o wykładniku
$a$ w przedziale $2 < a < 3$ który otrzymywany jest w N-ciałowych symulacjach
formowania się planet~\cite{MFFK98}.  Należy jednak zauważyć, iż przedstawiona
na rysunku~\ref{fig:massfun} funkcja masy utworzonych w symulacji grawitacyjnie
związanych obiektów jest obarczona sporymi błędami. W szczególności lewy skraj
jest ograniczony poprzez skończoną rozdzielczość siatki obliczeniowej:
typowe rozmiary obiektów związanych grawitacyjnie wynoszą od kilkudziesięciu do
kilkuset komórek, co przekłada się na rozmiar liniowy rzędu kilku komórek
obliczeniowych. Jest to wielkość wysoce niewystarczająca do poprawnego
odwzorowania niestabilności grawitacyjnej w takim obiekcie.
Prawy skraj natomiast, zawiera mało reprezentatywną statystycznie liczbę obiektów.
%
\par Typowe rozmiary otrzymanych w symulacji BD3dS grawitacyjnie związanych
zagęszczeń mieszczą się w przedziale $10^{11} \div 10^{12}\cm$, zaś ich średnie
gęstości wynoszą $10^{-9} \div 10^{-8}\g/\cm^3$ i są one spójne z
charakterystykami obiektów, które są mogą tworzyć zwarte planetezymale w toku
dalszej ewolucji~\cite{HS08}. Należy jednak mieć na uwadze, że dodatkową
niepewności odnośnie liczby powstających obiektów wprowadza podskalowa
turbulencja sparametryzowana współczynnikiem $\alpha$ występującym w kryterium
związania grawitacyjnego\mref{eq:ekin}. Jak pokazano w
rozdziale~\ref{sec:sim_3d} dla $\alpha = 0.1$ masa pyłu zgromadzona w związanych
grawitacyjnie obiektach stanowi tylko $5\%$ całej masy pyłu obecnej w dysku.
Jednakże oczekiwane wartości $\alpha$ w dyskach protoplanetarnych oscylują wokół
wartości $0.01$~\cite{FD11}, dla których efektywnie związana w obiektach masa
stanowi ponad $15\%$ całkowitej masy pyłu w dysku. Dalszym krokiem pozwalającym
na rozwinięcie przedstawionego w niniejszej pracy modelu dysku protoplanetarnego
powinno być uwzględnienie rzeczywistego źródła turbulencji w dysku, np. poprzez
rozszerzenie modelu o wpływ pola magnetycznego i odtworzenie niestabilności
magnetorotacyjnej. Niezbędne jest także zwiększenie rozdzielczości siatki
obliczeniowej w obszarach, które podlegają niestabilności grawitacyjnej. Byłoby
to możliwe dzięki zastosowaniu zaimplementowanego niedawno w kodzie \textsc{PIERNIK}
mechanizmu \emph{adaptywnej siatki obliczeniowej}\footnote{AMR, \emph{ang.
Adaptive Mesh Refinement}}. Pozwoliłoby to dokładniej śledzić proces kolapsu
grawitacyjnego i zdecydowanie poprawić zakres ważności uzyskiwanej początkowej
funkcji masy obiektów grawitacyjnie związanych. Pomimo, że dzięki zastosowaniu
AMR można efektywnie zwiększyć rozdzielczość liniową siatki obliczeniowej o pare
rzędów wielkości, to śledzenie w dysku rozciągającym się na wiele jednostek
astronomicznych obiektów których rozmiary nie przekraczają setek kilometrów,
nadal nastręcza spore trudności. Naturalnym krokiem w takiej sytuacji jest
rozszerzenie algorytmu numerycznego o tzw. \emph{,,sink particles''}. Sink
particles są punktami materialnymi które oddziałują z otaczającym je płynem
tylko poprzez siły grawitacji i pochłaniają płyn znajdujący się wewnątrz zadanego
promienia akrecji zwiększając swoją masę~\cite{FBCK10}. Wprowadzenie sink
particles do przedstawionych w niniejszej pracy symulacji pozwoliloby m.in. na
określenie tempa akrecji masy na związane grawitacyjnie obiekty, co przy użytych
obecnie metodach numerycznych nie było możliwe.

\par Dopiero uwzględnienie ewolucji obłoku (cytacja), dłuższa skala czasowa
pozwalająca uwzględnić dynamikę wiekowa i efekty migracyjne (cytacja).


\par Rozszerzenie może iść w dwie strony: bardziej realistyczny model dysku t.j.
stratyfikacja~(Johansen ostatnie prace) i pole magnetyczne, rozwój
algorytmiczny t.j. adaptywna siatka niezbędna do śledzenia zapadania się
obłoku, podskalowy model ewolucji pyłu np.  metodami MC~(Aska)


%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
% vim: tw=80 ts=3: 
